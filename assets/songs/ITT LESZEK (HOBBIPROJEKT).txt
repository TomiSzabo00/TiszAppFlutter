Emlékszem a napra még, mikor megszülettél,
Hirtelen az egész világ közepe te lettél.
Bárcsak azt is láttam volna, hogy jót szeretnél,
És nem rajtam, hanem velem, és értem nevettél.

Nyitott láncszem voltál és én láttam, hogy rám vársz,
Hogy belédkaroljak, de engem máshova vitt a tánc.
Most hogy eltelt húsz év és már te is tisztán látsz,
Félek, hogy már örökre bezárult az a lánc.

Együtt lakunk, és mégis a szép emlék kevés,
Kettőnk barátait bántja minden tévedés,
És nem beszélek veled nőkről, mert nem merek még,
De én itt leszek neked, ha kellenék.

Sokszor éreztem, hogy akkor lesz csak béke benn,
Hogyha meghunyászkodom és behunyom a szemem.
Azt szeretném, neked ne kelljen hunyorognod velem,
Hanem bátran nézhess szembe a Nappal odafenn.

Alig látjuk egymást, és a szép emlék kevés,
Saját vállunk nyomja most már minden tévedés,
És nem beszélgetsz velem nőkről, mert épp túl nehéz,
De én itt leszek neked, ha kellenék.

Eljön majd a nap, hogy nagybácsi lesz belőled,
Ők pedig mindig csak rosszat tanulnak tőled.
És én így is boldog leszek, hogy ott vagy nálunk,
Végre olyan családunk lesz, amilyet akartunk.

Nemsoká meghalunk, és a szép emlék kevés,
Kettőnk családjait bántja minden tévedés,
És nem beszélünk már a nőkről, mert nincs is miért,
De én itt leszek neked, ha kellenék.

Mindig itt leszek neked, én itt leszek.
Mindig itt leszek neked, én itt leszek.
Mindig itt leszek neked, én itt leszek.
Mindig itt leszek neked, ha kellenék.
