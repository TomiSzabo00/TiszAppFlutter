Ha végre itt a nyár, és meleg az idő,
Az ember strandra jár, mert azért van idő.
Míg anyu öltözik, az apu ideges,
Hogy olyan lassan készül el, hogy addigra
este lesz.

Jaj, úgy élvezem én a strandot,
Ottan annyira szép és jó,
Annyi vicceset látok, hallok,
És még bambi is kapható.

A strandon az is jó, hogy van még sok
gyerek,
És van homokozó, és labdázni lehet.
Csak azt nem értem én, sok néni mért sikít,
Ha véletlenül egy labda épp egy bácsira
ráesik.

Jaj, úgy élvezem...

De apukára is én azért ügyelek,
És mindig odavisz a lelkiismeret,
Ha fekszik a napon és izzad már szegény,
Kis vödröm vízzel megtöltöm és rálocsolom
mind én.

Jaj, úgy élvezem...

De este szomorú a hazafelé út,
Mert otthon az anyu a fürdőkádba dug.
Bár volt vele ezért már igen sok vitám,
Mert ki hallott még ilyen dolgot: fürdeni
strand után?

Otthon nem szeretem a strandot,
Abban semmi se szép, se jó.
"Gyorsan mosdani!" - mást se hallok,
És még bambi se kapható.


