Torda:
Magyarok! Férfiak és 
asszonyok!Hallgassátok 
Koppány vezért!
Koppány:
Nem kérdem én anyád hol szült világra,
Nem kérdem én apád ki volt,
Csak annyit kérdezek a válaszra várva:
Rabok legyünk vagy szabadok?

Nem kérdem én, meddig tűrjük a sorsunk,
Lehetnénk új honfoglalók,
Csak annyit kérdezek a válaszra várva:
Rabok legyünk vagy szabadok?

Tömeg:
Szállj fel a csillagokba, szél könnyű szárnyán szállj
Kárpátok gyűrűjéből szállj fel szabad madár!
Szállj messze, szállj magasra, szél könnyű szárnyán 
szállj,
Új tavasz hírét vidd el, szállj fel szabad madár!

K: Nem kérdem én azt, hogy mért vagy te árva,
Tudom a sors mostoha volt,
Csak annyit kérdezek a válaszra várva: Rabok 
legyünk vagy szabadok?

Nem kérdem én, meddig járnak még köztünk,
Szemforgató hamis papok,
Csak annyit kérdezek a válaszra várva Rabok 
legyünk vagy szabadok?

T:Szállj fel a csillagokba, szél könnyű szárnyán szállj
Kárpátok gyűrűjéből szállj fel szabad madár!
Szállj messze, szállj magasra, szél könnyű szárnyán 
szállj,
Új tavasz hírét vidd el szállj fel szabad madár!
