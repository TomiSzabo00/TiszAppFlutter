Mindenkihez kedves vagyok,
csak ahhoz nem, akit szeretek.
Ismerősök, munkatársak,
idegen nők, gyerekek.
Csak te vagy mindig szomorú.
Néha fogalmam sincs, miért vagy még velem.

R.: Boldoggá akarlak tenni, de nem tudom, hogy kell -
pedig te vagy a legjobb.
Boldoggá akarlak tenni, de nem tudom, hogy kell -
mindig közbejön valami.

Éjfél van, az ablak alatt nem jár már a villamos.
Villognak a jelzőlámpák, de a villogás másodlagos,
mert te megint nem jöttél haza,
és én megint másra gondolok.

R.:

Boldoggá akarlak tenni,
de nem tudom, hogy boldoggá akarlak tenni,
vagy eljátszom, hogy boldoggá akarlak tenni,
de igazából senki sem érdekel rajtam kívül,
és magamat próbálom nyugtatni azzal, hogy

R.:

Boldoggá akarlak tenni, de nem tudom, hogy kell -
soha nem fogom tudni.
Boldoggá akarlak tenni, de nem tudom, hogy kell -
inkább hagyjuk is abba.
Boldoggá akarlak tenni, de nem tudom, hogy kell -
pedig te vagy a legjobb.