Refrén:
Lá-lá lá-lá, lá-lá-lá-lá, lá-lá lá-lá
Milyen jó nekem, hogy vagy nekem…

Mikor elfutott az utolsó ló,
S olyan üres már az egész lelátó,
És a vagyonom egy tizes lesz,
Te majd kézen fogsz, és hazavezetsz.

Mikor elgurult az utolsó forint,
És a saját fiam csak úgy rámlegyint,
Mikor senkim nincs, és nem is lesz,
Te majd kézen fogsz, és hazavezetsz.

Refrén

Mikor senkinek se kell a melóm,
És csak úgy össze-vissza lóg a karom,
És a szorongás úgy elővesz,
Te majd kézen fogsz és hazavezetsz.

Mikor túl sok volt a bor meg a sör,
Az élet szétizél meg agyongyötör,
Mikor egyáltalán nem szeretsz,
Mégis belém karolsz s hazavezetsz.

Refrén (2x)

Mikor nagy lesz már a saját ruhám,
És a családomnak nincs ideje rám,
És a ténfergésből elég lesz,
Te majd kézenfogsz és hazavezetsz.

De ha elhagysz engem meghalok,
Vagy ami még rosszabb, tán megmaradok,
És akkor mindörökre elveszek,
És többé nem kell, aki hazavezet.

Refrén (3x)
