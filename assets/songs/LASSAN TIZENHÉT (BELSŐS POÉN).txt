Tizenhat vagy, lassan tizenhét.
Még gondtalan, s csak úgy szétvet a lét,
Mely irigylésre méltó. Remélem, nem változol,
Távozol, és ajkaddal csak ritkán átkozol.

Egy téli napsugár vagy, kicsit váratlan,
De annál inkább szívesen látott.
Álmatlan éjszakáimban,
most már tudom, csak rád vártam.

[REFRÉN]
Hiszen szeretsz, gyermeki szerelemmel,
Melyet már oly régen elfelejtettem, milyen,
S félek, nem tudom, csak töredékesen
Visszaadni ezt a kincset, de megpróbálom érted

Hatalmas férfiingekben jársz
Turkálóból, s mindenhol, mindenben csakis szépet látsz
Nadrágod is kicsit túlméretezett,
De csak annyira, amennyire szíved lehet

[REFRÉN] x2
