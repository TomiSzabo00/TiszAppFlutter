Újra virágba borultak szívem zöld dűnéin a rétek,
Újra rigó fütyörészik, csőrén vígan szökken az ének,
Újra kiontja a Nap sugarát, tüze életet éget a tájba,
S újra te lépsz selyem-ösvény fűjén: otthonos úton járva.

Épp ugyanúgy nézel ki, ahogy szoktál: ismerlek régen
Épp ugyanúgy, ami szépet még nem láttam földön s égen
Hogyha tehetném, sem változtatnék meg semmit rajtad,
Egy dolgot: magamat formálnám; méltóvá, hogy lakjad.

Jaj, te viszont menekülsz, megszöksz, zavarossá válik az álom,
Száraz a fű; és tarló lobban tűzre a messzi határon,
Olvad a pergamen, átfeketül, lefolyik vérszínű festék,
Puszta marad; vele csend. Egyedül várom meg az éjörök estét.
