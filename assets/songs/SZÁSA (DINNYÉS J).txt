Nem volt a Szása egy moszkvai nagy dáma,
Nem volt a Szása, csak egy kis cigányleány.
Nagy Oroszországban, a vad Ural aljában
Vitte kopott trojkáján egy cigánykaraván.

Szergej dalára víg táncot jár a Szása, Szergej 
virága díszlik dús barna haján. Csodás május 
éjjel az erdő sűrűjében Csókot kér a legény, s 
csókra csókot ád a lány.

Egyszer csak vége lett a dalnak és a táncnak,
Elvitte őt erővel egy kozák legény
Hites feleségnek és törvényes cselédnek,
Álmaiban él csupán az erdei legény.

Sápadt a Szása és búsan jár a házban, Unott 
minden éjszakája, unott nappala.
De ha Szergej eljő, hogy „Szása, hív az erdő!”
Újra ő a legvidámabb, s a legboldogabb.
