Fekete éjszakában robog a vonat,
viszi magával az arany rudakat.
A nagy kanyarban fékez, megáll hirtelen,
mivelhogy Kaktusz Pedró előtte terem.

A nagy hősnek rezes orra harci pírban ég,
először a páncélszekrényt lövi szanaszét,
és miután kirabolta a vaskaravánt,
elvágtat a vadludak után.

Éljen hát Kaktusz Pedró a bandita király,
akiért sóhajt leány valahány.
Ürítsük hős nevére a nagy poharat,
mivelhogy elüldözte a Pandúrokat.

Lihegve vágtat Mary, a préri angyala,
utána nyomukban a Sziúk vad hada.
Az egyik már-már rá-rá emeli kezét,
amikor Kaktusz Pedró a helyszínre lép.

A nagy hősnek rezes orra harci pírban ég,
csípőjéből szétlövi a Sziúk seregét,
és miután megmentette a préri angyalát,
elvágtat a vadludak után.

Éljen hát…
Beugrik Kaktusz Pedró az ivó ablakán,
igyunk hát barátaim, mert itt az alkalom.
Miközben jobbjával a pókert keveri,
addig a baljával a pultot kezeli.

A nagy hősnek rezes orra harci pírban ég,
elnyeri az öreg serif fehérneműjét.
És a pucér csendbiztosnak szerencsét kíván,
s elvágtat a vadludak után.

Éljen hát…


