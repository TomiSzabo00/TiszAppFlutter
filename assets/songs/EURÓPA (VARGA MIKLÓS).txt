Dús hajába tép a szél,
Kék szemében ott a szenvedély,
Foltos sokszín ruhája oly sokszor elszakadt,
Álma adja az álmokat.

Megszülte hűtlen gyermekét,
Nem sírt akkor sem, ha elvetélt,
Akármi történt mindig büszke nő maradt,
Így élt a sok-sok év alatt.

Ezért értsd meg, szeretem őt,
A vén Európát, a büszke nőt.
Nagyon kérlek, becsüld meg őt,
A vén Európát, a gyönyörű nőt.

Magából ad, ha enni kérsz,
Testével véd, amikor visszatérsz,
Ölén a szerelem minden öröme hívogat,
Arcában látod az arcodat.

Olasz csizmáján a nap,
Remélem mindörökre megmarad.
A sötét felhő végre mind aludni tér,
Földjében túl sok már a vér.

Ezért értsd meg…


