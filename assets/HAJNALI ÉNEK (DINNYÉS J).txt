Elkártyáztam a gyenge szívem,
suhogasd le a szoknyád Hajnal,
Pálinkát lehelek rád szelíden, s 
megháglak nehezen halkan.

Jöjj Oroszország vodka-virága,
nevetés nékem a véred,
Pincefehérek a volgai fák
és tejszínű szűz ez az ének.

Lebukik fejem és úgy zokogok,
haloványul bennem a bánat,
Veretik körülöttem az ősi dobot,
szaladok, Hajnal, teutánad.

Ez a csontpufogás, ez a hanti rege,
hitemet hirdeti híven,
Katatón-bálvány, légy fekete,
hiszen elkártyáztam a szívem.
