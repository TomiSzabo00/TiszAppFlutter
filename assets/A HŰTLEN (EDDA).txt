Ment a hűtlen nehéz fejjel,
Visszamenne, de ő már nem kell,
Érzi, hálátlan lett sorsa,
Keserű könnye arcát mossa.

Arra gondol, őt ki szerette, Ha 
szerette, el miért engedte,
Vissza nem jön többé soha,
Bárcsak békén hagyták volna.

refr.:
Minden hajnal övé marad,
Látja szállni a madarakat,
Hosszú-hosszú ideje vár,
Nem számolja a napokat már,
Mert amíg él, el nem felejti,
Hogy a múltat ki nem tépheti szívéből.

Megállt egyszer, visszanézett,
Nézte-nézte a messzeséget,
Sárga lámpák jelzik útját,
Otthon hagyta minden múltját.

Ment a hűtlen nehéz fejjel,
Tudja jól, hogy ő már nem kell,
Ég veletek, mást nem mondott,
Szeme túlragyogott minden csillagot.
refr.