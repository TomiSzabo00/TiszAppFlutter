Ha szomorú vagy, ugye idetalálsz-
Vagy hívj fel, merre jársz!?
Majd valami jót, megint összehozunk,
hisz' van rá száz okunk...

Ha fogy a zseton, vagy a szerelem fáj,
Éld túl,- ez az ősi szabály!
Én azt hazudom, hogy jobb ami vár,
Ma is hajnalig szól a gitár...

Ha gyilkos a nap, legyen a zene vidám,
A dallamát bízd rám!
Te a szavakat add, ne a vállamon sírj,
Ne csak "rímmel-ámmal" írj!

Ha üres a ház, vagy a félelem űz,
Éld túl,- mint a víz, meg a tűz!
Ha gyötör a láz, vagy egy szó, ami fáj,
Majd jön a zene, ami sohase volt muszáj!

Süt a nap, nehogy szomorú légy,
Ez lehetne százszor is rosszabb!
Süt a nap, kicsit nevet az ég,
Még gyönyörű dolgokat hozhat!
Süt a nap, nehogy szomorú légy,
Ez lehetne százszor is rosszabb!
Hát az a bolond, aki most,
- hogy ragyog az ég,- mégis áldozat…

Ha szomorú vagy, gyere, segít a dal,
Ha nem, hát az se baj!
Majd bejön a csönd, s velünk fülel a fal, és ne
tudd meg, hogy miket hall…

Ha fogy a zseton, vagy a szerelem fáj,
Éld túl,- ez az ősi szabály!
Én azt hazudom, hogy jobb ami vár,
Pedig az igaz, hogy "kapunk, amennyi jár..."

Süt a nap, nehogy szomorú légy…


