Énekelsz egy régi nótát,
S azt mondod, sokért nem adnád,
Hogyha visszajönnének azok a szép idők,

Amikor még vártak rátok
A lányok és a jó barátok
Esténként egy mozi vagy egy klub előtt.

Most képzeld el, hogy visszatérnek
Azok a régi bolond évek,
És minden éppen úgy van, ahogyan volt.

Éhes vagy és nincsen pénzed,
Átcsavarogtál három éjjelt,
És mint egy őrült járod a rock and rollt.

R1. Minden korban van valami,
Ami akkor és ott jó,
És éppen attól válik széppé,
Hogy vissza nem hozható.

S ha összejönne a régi banda,
Hidd el, roppant unalmas volna.
Mást gondolnánk és másról volna szó.
Azok az évek elmúltak már,
Te is eléggé megváltoztál,
Bár meglehet, hogy a tükörnek nem hiszel.

De ha egy régi lánnyal találkoznál,
Tudom, te is csodálkoznál,
Hogy meghízott, s hogy két gyermeket
nevelt.

