Nem jöttél túl korán,
De időm, az volt,
Nagy komám lett
És ültünk büfékben,
Várva reád.

Egymás hátát ütve,
Italokat küldve,
Múltját sem sejtő,
Kékruhás nőknek.
Maradj otthon, nézzél tévét,
Töksötét vonatokat mutat minden csatorna,
Mennek, utas nincs egy se,
Csak a büfékocsiban állnak részegen,
Ketten, amelyik rosszul van, az vagyok én,
Kár, hogy most mutatnak, az elébb még
Istent dicsértem épp.

Nem kezdtünk nagyon bele,
Semmibe, jössz úgyis te,
És minek is bármit is,
E kis időre.

És aztán nem jötté',
Átgyúrtuk életté,
Idő komámmal,
Ez üldögélést.

Maradj otthon, nézzél tévét…

Végül is mindegy is,
Tudtam, hogy nem is jössz,
Este csillag voltál,
Nappal meg fecske.

Minden föld bevetve,
Minden nő rendbe,
Na ezt hagyom itt neked,
Te csillag vagy fecske.

Maradj otthon, nézzél tévét…


