Kevés, kevés, kevés,
kevés, kevés, kevés…

...egy üveg sör a békéhez
alattomosan átvérez
a szavak hűvös gézlapján
a szivárgás a lét alján.

Kevés, kevés, kevés,
kevés, kevés, kevés...

...a fáradtság, ha nagy zaj van
a küszöb alatt hajnalban,
s a dobogásban felrémlik
egy ökölnyom a kőfalban.
Mikor a kör még nem zárult magába
a nyiladékon látatlan kihullt,
a testetlen szorongás odva mélyén
agykéregként kövül körénk a múlt...

...és körülvesz a barlang még,
a falain az árnyjáték,
s ha nem fújna az ellenszél,
tán fölállnál és elmennél.

Mikor a kör… (2x)


