Ültünk a mólón és néztük,
Hogy járja a táncát a vízen a fény.
Élveztük, mennyire jó ez a sablonos helyzet.
Hamburgert ettünk és vártuk,
Hogy jöjjön a fél négy, mert utazunk már.
Itt hagyjuk Zamárdi-felsőt, hisz újra csak elmúlt
Egy balatoni nyár.

Emlékszem, mennyire vártam
A tihanyi révnél azt a kékszemű lányt.
S persze nem jött, mert ilyenek a kékszemű lányok.
Beültem inni és észre se vettem az árak színvonalát.
Hozták a számlát és azt hittem, rosszul látok.

refr.:
A nyaralás messze száll, sok emlék visszajár.
Hányszor elmúlt már, de újra vár
A balatoni nyár.

Csónakban ültünk egy lánnyal és lehullott rólunk 
Minden erkölcsi lánc.
Senki sem láthatott minket, mert sűrű a nádas.
Szerelmes voltam, és fájt volna annak a lánynak az 
igazság.
Szemébe néztem, és azt mondtam, nem vagyok 
házas.

refr.
